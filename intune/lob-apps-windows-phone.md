---
title: Microsoft Intune’a bir Windows Phone iş kolu uygulaması ekleme
titleSuffix: ''
description: Microsoft Intune'u kullanarak Windows Phone iş kolu (LOB) uygulaması eklemeyi öğrenin.
keywords: ''
author: Erikre
ms.author: erikre
manager: dougeby
ms.date: 04/09/2019
ms.topic: conceptual
ms.prod: ''
ms.service: microsoft-intune
ms.localizationpriority: high
ms.technology: ''
ms.assetid: a097b7b2-d01d-454b-954c-da4f3cd0ae86
ms.reviewer: mghadial
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: e3458570f617fb24fa2798c843ca4d7c69342472
ms.sourcegitcommit: 1cae690ca2ac6cc97bbcdf656f54b31878297ae8
ms.translationtype: HT
ms.contentlocale: tr-TR
ms.lasthandoff: 04/22/2019
ms.locfileid: "59896576"
---
# <a name="add-a-windows-phone-line-of-business-app-to-microsoft-intune"></a>Microsoft Intune’a bir Windows Phone iş kolu uygulaması ekleme

[!INCLUDE [azure_portal](./includes/azure_portal.md)]

Windows Phone iş kolu (LOB) uygulamalarını Microsoft Intune’a eklemek için bu makaledeki bilgileri kullanın. LOB uygulamaları, bir uygulama yükleme dosyasından Intune’a eklediğiniz uygulamalardır. Bu tür bir uygulama genellikle şirket içinde yazılmıştır. Intune, LOB uygulamasını kullanıcının cihazına yükler. 

## <a name="step-1-specify-the-software-setup-file"></a>Adım 1: Yazılım kurulum dosyasını belirtme

1. [Azure portalı](https://portal.azure.com)’nda oturum açın.
2. **Tüm hizmetler** > **Intune**’u seçin. Intune, **İzleme + Yönetim** bölümündedir.
3. **Intune** bölmesinde **İstemci uygulamaları**’nı seçin.
4. **İstemci uygulamaları** iş yükünde **Yönet** > **Uygulamalar**’ı seçin.
5. Uygulama listesinin üst kısmında **Ekle**’yi seçin.
6. **Uygulama ekle** bölmesinde **İş kolu uygulaması**’nı seçin.

## <a name="step-2-configure-the-app-package-file"></a>Adım 2: Uygulama paketi dosyasını yapılandırma

1. **Uygulama ekle** bölmesinde **Uygulama paketi**’ni seçin.
2. **Uygulama paket dosyası** bölmesinde gözat düğmesini seçin. Daha sonra **.xap** uzantısına sahip bir Windows Phone yükleme dosyası seçin.
3. İşiniz bittiğinde **Tamam**’a tıklayın.


## <a name="step-3-configure-app-information"></a>Adım 3: Uygulama bilgilerini yapılandırma

1. **Uygulama ekle** bölmesinde **Uygulama bilgileri**’ni seçin.
2. **Uygulama bilgileri** bölmesinde uygulama bilgilerini yapılandırın. Seçtiğiniz uygulamaya bağlı olarak bu bölmedeki değerlerden bazıları otomatik olarak doldurulabilir.
    - **Ad**: Uygulamanın Şirket Portalı’nda görünen adını girin. Kullandığınız tüm uygulama adlarının benzersiz olduğundan emin olun. Aynı uygulama adı iki kez kullanılmışsa uygulamalardan yalnızca biri Şirket Portalı’nda kullanıcılara görüntülenir.
    - **Açıklama**: Uygulama için bir açıklama girin. Açıklama, Şirket Portalı’nda görünür.
    - **Yayımcı**: Uygulama yayımcısının adını girin.
    - **Kategori**: Yerleşik uygulama kategorilerinden birini veya kendi oluşturduğunuz kategoriyi seçin. Kategoriler, kullanıcıların Şirket Portalı’na göz atarken uygulamayı daha kolay bulabilmesini sağlar.
    - **Şirket Portalı’nda bu uygulamayı öne çıkan uygulama olarak görüntüle**: Kullanıcılar uygulamalara göz attığında, uygulamayı şirket portalının ana sayfasında önce çıkacak şekilde görüntüleyin.
    - **Bilgi URL'si**: İsteğe bağlı olarak, bu uygulama hakkında bilgi içeren bir web sitesinin URL’sini girin. URL, Şirket Portalı’nda görünür.
    - **Gizlilik URL’si**: İsteğe bağlı olarak, bu uygulamayla ilgili gizlilik bilgilerini içeren bir web sitesinin URL’sini girin. URL, Şirket Portalı’nda görünür.
    - **Geliştirici**: İsteğe bağlı olarak, uygulama geliştiricisinin adını girin.
    - **Sahip**: İsteğe bağlı olarak uygulama sahibinin adını girin. Örneğin **İK departmanı**.
    - **Notlar**: Bu uygulamayla ilişkilendirmek istediğiniz notları girin.
    - **Logo**: Uygulamayla ilişkilendirilen bir simgeyi karşıya yükleyin. Bu simge, kullanıcılar Şirket Portalı’na göz atarken uygulamayla birlikte görüntülenir.
3. İşiniz bittiğinde **Tamam**’a tıklayın.

## <a name="step-4-finish-up"></a>Adım 4: Bitirme

1. **Uygulama ekle** bölmesinde, bilgileri doğru yapılandırdığınızı onaylayın.
2. Uygulamayı Intune'a yüklemek için **Ekle**’yi seçin.

## <a name="next-steps"></a>Sonraki adımlar

- Oluşturduğunuz uygulama, uygulamalar listesinde görünür. Artık seçtiğiniz gruplara bu uygulamayı atayabilirsiniz. Yardım için bkz. [Uygulamaları gruplara atama](apps-deploy.md).

- Uygulamanızın özelliklerini ve atamasını izleme yolları hakkında daha fazla bilgi edinin. [Uygulama bilgilerini ve atamaları izleme](apps-monitor.md) makalesine bakın.

- Intune’da uygulamanızın bağlamı hakkında daha fazla bilgi edinin. [Cihaz ve uygulama yaşam döngülerine genel bakış](introduction-device-app-lifecycles.md) makalesine bakın.
