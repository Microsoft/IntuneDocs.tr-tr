---
title: Azure portalında Microsoft Intune’u kullanmaya başlama
titlesuffix: ''
description: Azure portalında Microsoft Intune için pano oluşturma, paylaşma ve gezinme hakkında bilgi edinin.
keywords: ''
author: dougeby
ms.author: dougeby
manager: dougeby
ms.date: 02/26/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 917c0eed-96d0-49d8-8db8-a6ba13ad0e1f
ms.reviewer: ''
ms.suite: ems
ms.custom: intune-azure
ms.openlocfilehash: 859194b364a64854922993d2d798f318b260fc80
ms.sourcegitcommit: dbea918d2c0c335b2251fea18d7341340eafd673
ms.translationtype: HT
ms.contentlocale: tr-TR
ms.lasthandoff: 04/26/2018
ms.locfileid: "31836345"
---
# <a name="getting-started-with-microsoft-intune-in-the-azure-portal"></a>Azure portalında Microsoft Intune’u kullanmaya başlama

Azure portalı, Microsoft Intune hizmetini bulabileceğiniz yerdir. Azure’da birçoğunu düzenli olarak kullanamayacağınız çok sayıda hizmet mevcuttur. Azure’da panonuzu ve kenar çubuğunuzu özelleştirmek, Intune ile cihaz yönetmek üzere her oturum açtığınızda doğru bilgileri hızla bulmanıza yardımcı olur.

## <a name="changing-the-sidebar"></a>Kenar çubuğunu değiştirme

Azure portalının sol tarafındaki __kenar çubuğu__, size kullanılabilir Azure hizmetlerinin bir listesini gösterir. Bu kapsamlı listenin varsayılan görüntüsünü değiştirerek sizin için önemli olan hizmetleri sürekli görüntüleyebilirsiniz. Aşağıdaki bilgilerde listenin başına eklenecek hizmet örneği olarak Intune kullanılır.

![‘Diğer hizmetler’ listesinde Microsoft Intune’u arayan bir kullanıcı.](./media/azure-add-intune1.png)

1. Sayfanın solundaki kenar çubuğundan **Tüm hizmetler**’i seçin.
2. Filtre kutusunda **Intune**’u arayın.
3. Intune’u sık kullanılan hizmetler listenizin altına eklemek için **yıldız** simgesini seçin.
4. Intune hizmetinin üzerine gelin. Hizmet adının sağ tarafındaki **üç dikey noktayı** kullanarak Intune’u seçin ve sürükleyin.

## <a name="changing-the-dashboard"></a>Panoyu değiştirme

Varsayılan giriş sayfanız **panodur**. Bu sayfada, sizin için önem taşıyan bilgileri göstermek üzere kutucukları özelleştirirsiniz.

![Genel yeni panonun görüntüsü. Tüm hizmetleri soldaki kenar çubuğunda ve ana panoyu ortada görüntüler. Pano değiştirme düğmelerinin yanı sıra tüm kaynaklara, hızlı başlangıç eğiticilerine, hizmet durumuna ve Azure marketine erişim sağlayan kutucuklar da üsttedir.](./media/azure-default-dashboard.png)

Geçerli panonuzu değiştirmek için **Panoyu düzenle** düğmesini seçin. Varsayılan panonuzu değiştirmek istemiyorsanız **Yeni bir pano** da oluşturabilirsiniz. Yeni bir pano oluşturmak, size **Kutucuk Galerisi** olan boş, özel bir pano sağlar ve burada kutucuk ekleyebilir veya bunları yeniden düzenleyebilirsiniz. Kutucukları **Genel** kategorilerinden ve **Türlerinden**, **Arama** ile veya bir **Kaynak grubu** veya**Etiket** aracılığıyla bulabilirsiniz.

Ayrıca herhangi bir **üç nokta** düğmesine tıklayıp **Panoya sabitle**’yi seçerek kutucukları doğrudan panonuza ekleyebilirsiniz.

![Intune’da, bir grubun en sağında “Panoya sabitle” seçeneğini barındıran Kullanıcılar ve Gruplar > Tüm gruplar konumunun yakın görüntüsü.](./media/azure-pin-to-dashboard.png)

Bu özellik, Intune’a kullanıcı ve gruplar gibi daha fazla içerik eklediğinizde daha çok işinize yarayacaktır.

## <a name="using-services"></a>Hizmetleri kullanma

Intune’u veya Azure’da herhangi bir hizmeti açtığınızda, hizmet bir **bölmede** görüntülenir. Intune’da **Kullanıcılar**, **Gruplar** ve **Mobil uygulamalar** gibi ilk kullandığınız iş yükleri tam ekran bölmede görüntülenir. İş yükünü seçtiğinizde bu bölme tam sayfada açılır. Diğer bölmeler, açıldıklarında bölmenin sağ tarafından kayar ve geldikleri ana bölmenin altında daralır.

## <a name="next-steps"></a>Sonraki adımlar

* [Kullanıcıları yönetmeye başlama](get-started-users.md) - Mobil cihazlarda şirket kaynaklarına erişmesini sağlamak için Intune’a bir kullanıcı ekleyin.
