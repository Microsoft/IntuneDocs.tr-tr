---
title: Son kullanıcılarınızı Microsoft Intune hakkında bilgilendirme| Microsoft Intune
description: Intune dağıtımınızın başarılı olmasını sağlamak için son kullanıcılarınızla bilgi paylaşın.
keywords: ''
author: lenewsad
ms.author: lanewsad
manager: dougeby
ms.date: 04/10/2017
ms.topic: get-started-article
ms.prod: ''
ms.service: microsoft-intune
ms.technology: ''
ms.assetid: 48914533-f138-4dc0-8b93-4cea3ac61f7b
ms.reviewer: robstack
ms.suite: ems
ms.openlocfilehash: a8b5f44482a55a6bb9e9da9e2aa9a8fb67f0a713
ms.sourcegitcommit: 5eba4bad151be32346aedc7cbb0333d71934f8cf
ms.translationtype: HT
ms.contentlocale: tr-TR
ms.lasthandoff: 04/16/2018
---
# <a name="how-to-educate-your-end-users-about-microsoft-intune"></a>Son kullanıcılarınızı Microsoft Intune hakkında bilgilendirme

[!INCLUDE [both-portals](./includes/note-for-both-portals.md)]

Microsoft Intune, şirket verilerinizi korurken iş gücünüze mobil cihazlar sağlamaya yardımcı olur. Başarılı bir dağıtım sağlamak için [ücretsiz deneme sürümü](app-sdk.md) ile Intune’u değerlendirme gibi birçok adım vardır.

Bu teknolojilerin hiçbiri, kullanıcılarınızın, cihazlarını yönetmenizin neden önemli olduğunu anlamasını sağlamaz. Aslında, özellikle de Intune dağıtımını bir [KCG çözümü](/enterprise-mobility-security/solutions/byod-design-considerations-guide) olarak gerçekleştiriyorsanız, son kullanıcılarınız bunu gizliliklerin bir ihlali olarak algılayabilirler.

> [!Important]
> Şirketinizin cihazları neden yönetmesi gerektiği hakkında son kullanıcılarınızın endişelerini anlamak ve proaktif bir şekilde ele almak başarılı bir dağıtım için büyük önem taşır.

Benimseme, sadece teknolojinin çalışmasını ve iş gücünüz geneline dağıtılmasını sağlamaktan ibaret değildir, aynı zamanda son kullanıcılarınızın Intune’un kendilerine sağladığı güvenli erişimi kucaklamasını sağlamaktır. Kullanıcıların kurumsal hareketlilikten imtina etmesi, büyük oranda kurumsal hareketliliğin ne için olduğu ve neler yapabileceği (veya yapamayacağı) hakkında bilmeleri gerekenleri onlara açıklamamamızdan kaynaklanır.

## <a name="things-to-consider-about-your-end-users"></a>Son kullanıcılarınız hakkında dikkate alınacak noktalar

__Son kullanıcılarınızın deneyim düzeyi nedir?__ Son kullanıcılarınız çeşitli teknolojiler konusunda belirli deneyimlere sahip olabilir. Bunlar, çocuklarının harika fotoğraflarını çekmek kadar olumlu veya cihazlarını klozete düşürüp yedeklenmemiş verileri kaybetmek kadar olumsuz deneyimler olabilir. Bu deneyimler, teknolojiye olan yaklaşımları ile kişisel amaçlarla ve iş için cihaz kullanma hakkındaki algılarını şekillendirir.

__Hareketlilik yönetimi benim için ne anlama gelir?__ Kullanıcılar, cihazlarına ve bilgilerine ne kadar erişiminiz olduğunu (ve olmadığını) tam olarak bilmiyor olabilir. Kullanıcılar, BT ve yönetim ekibinin her hareketlerini izleme olasılığından endişe duyabilir. Bu, özellikle cihazlarındaki tüm faaliyetlerinin özel olduğuna inanan daha az deneyimli kullanıcılar için daha da endişe verici olabilir. Daha deneyimli bir kullanıcı, birinin cihazlarını gözetlediği konusunda endişeleniyor olabilir ve bu endişe iş arkadaşları arasında yayılabilir.

__Bu, son kullanıcılarım için ne gibi zorluklar oluşturabilir?__ Uygulamaları yüklemek, cihazları kaydetmek ve uyum sağlamak zaman alır. Şirket verilerinizin güvenliğini sağlamak tüm Intune dağıtımlarının birincil önceliğidir, ancak kişisel bir cihazda gerekçe sunmadan bir geçiş kodu kullanılmasını gerektirmek, cihazlarını yönettiğiniz için kullanıcılarınızın gücenmesine neden olur. İş açısından kritik konferans aramalarının ortasında gerekli uygulama güncelleştirmeleri göndermek, kullanıcılarınıza mobil cihaz sağlama amacınıza ters düşerek üretkenliklerini kaybetmelerine neden olabilir.

## <a name="things-you-should-do"></a>Yapmanız gerekenler

Bu kullanıcı endişelerini azaltmak dağıtımınızı daha sorunsuz hale getirir. Son kullanıcılarınızın, cihaz yönetimini benimsemesini kolaylaştırmak için yapabileceklerinizin bir listesini sunuyoruz.

* __Kaynak sağlayın.__ Intune belgeleri, son kullanıcılarınızın cihaz kaydetmek ve cihaz sorunlarını gidermek gibi belirli görevleri nasıl yapacağını öğrenmesine yardımcı olmaya yönelik çok çeşitli içeriklere sahiptir. Kullanıcıların Şirket Portalı’ndan/Şirket Portalı’na gönderdiği bu makaleler, Şirket Portalı uygulamasının yüklenmesi ve Intune kaydı, kullanıcıların cihazlarında yapabileceği genel görevler ve sorun giderme hakkındaki bölümlere ayrılmıştır. Bu belgeler [işleri halletmek için yönetilen cihazları kullanma](/intune-user-help/use-managed-devices-to-get-work-done) bölümündeki açıklamalarda bulunabilir.

* __Erişilebilir olun.__ Son kullanıcılar, cihazlarıyla ilgili nereden yardım alabileceğini bilmelidir. İhtiyaç duyarlarsa kullanıcılarınızın yardım alabilmesi için [Şirket Portalını özelleştirirken](company-portal-customize.md) BT yöneticisinin iletişim bilgilerini eklemeyi unutmayın.

* __Kişisel olun.__ Dağıtımınıza özgü olmayan yönergeler sağlamanız, son kullanıcıların kendi deneyimleri hakkında pek kafa yormadığınızı düşünmelerine neden olabilir. Son kullanıcılarınız için kendi kayıt yönergelerinizi oluşturmak üzere [BT yöneticilerine yönelik bu özelleştirilebilir, son kullanıcı Intune şablonunu](https://gallery.technet.microsoft.com/office/Intune-End-User-Enrollment-3a0c9b0c) kullanabilirsiniz.

* __İletişim kurmak için farklı yollar bulun.__ Kullanıcıların [farklı öğrenme tarzlarına](https://www.umassd.edu/dss/resources/facultystaff/howtoteachandaccommodate/howtoaccommodatedifferentlearningstyles/) sahip olması gibi bilgi edinme tercihleri de farklıdır. Belge yerine video tercih eden kullanıcılara Kanal 9’da [çeşitli cihaz türlerini kaydetme videoları](https://channel9.msdn.com/Series/IntuneEnrollment) ve daha fazlasını sunuyoruz. Bu videoları doğrudan kendi [SharePoint sitenize](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581) ekleyebilir veya video ya da yalnızca ses kaydının yerel kopyalarını indirebilirsiniz.

* __Farkında olun.__ Son kullanıcıların deneyimi üretkenliğinizi etkiler ve onların deneyimlerini anlamak, size başvurduklarında sorunlarını gidermenizi kolaylaştırır. Son kullanıcıların uygulamalarını nasıl edindiğini anlamak, ne sorunlar yaşadıklarını tanılamanızı çok daha kolay hale getirerek sorunlarını daha hızlı düzeltmenize yardımcı olabilir.

* **Android**
  * [Intune ile Android cihaz kullanma](/intune-user-help/using-your-android-device-with-intune)
  * [Android kullanıcılarınız uygulamalarını nasıl alır](end-user-apps-android.md)

* **iOS**
  * [Intune ile iOS cihaz kullanma](/intune-user-help/using-your-ios-device-with-intune)
  * [iOS kullanıcılarınız uygulamalarını nasıl alır](end-user-apps-ios.md)

* **Windows**
  * [Intune ile Windows cihaz kullanma](/intune-user-help/using-your-windows-device-with-intune)
  * [Windows kullanıcılarınız uygulamalarını nasıl alır](end-user-apps-windows.md)

* __Açık sözlü olun.__ Kullanıcılarınızın cihazlarında neyi yöneteceğinizi onlara açıkça söyleyin. Onlara ne tür veriler toplayacağınızı ve bunları neden toplayacağınızı belirtin. Tüm varlık verilerini nasıl kullanmayı planladığınızı onlara bildirin. [Microsoft, müşteri verilerinizi bulutta nasıl işlediğimiz konusunda mümkün olduğunca çok bilgi almaya hakkınız olduğuna inanır](https://www.microsoft.com/trustcenter/about/transparency). Bu anlayışın, son kullanıcılarınızın Intune memnuniyetini önemli ölçüde artırabileceğine inanıyoruz.

>[!Note]
> Şeffaflık, mümkün olduğunda, dağıtımınızın başarısı için esastır.

Son kullanıcıların, belirli kişisel verilere *bakabilseniz* dahi bakmak *istemeyeceğinizi* ve gizliliklerini ihlal ettiğiniz için tabi olabileceğiniz yükümlülüğü bilmeleri için iyi hazırlanmış uyumluluk ilkeleriyle güveni birleştirmeyi hedeflersiniz. Hukuk ve İK departmanlarınızla bir bildirim hazırlamak, özellikle zorlu çalışanlar konusunda yardımcı olabilir.
