---
title: Pilot | Microsoft Intune
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 14e55841-37f1-472c-9678-a1ba847cb331
ms.reviewer: tscott
ms.suite: ems
translationtype: Human Translation
ms.sourcegitcommit: d82d0ae4820d2e2141848235b8741abccaec3bc6
ms.openlocfilehash: af0c3e623167ae7df0177ddcd8e541482512e6b3


---

# Pilot
Pilot aşaması, küçük bir üretim ortamında teknik uygulamayı, iletişim planını, eğitim ve destek planlarını test etme fırsatıdır.

## Bu neden önemli?
Pilot aşamasını yürüterek, kullanıcılarınızın karşılaşabileceği teknik sorunları ortaya çıkarır ve kuruluşun tamamına dağıtım yapmadan önce bu konuları yönetme fırsatı elde edersiniz. Ayrıca kullanıcı deneyimini doğrular ve başarılı bir kurumsal başlangıç için değişiklikler yapma fırsatı bulursunuz. Dikkatli bir planlamayla, net, kısa ve öz başarı ölçümleriyle proje ekibinizi ve kullanıcılarınızı olumlu bir deneyim ve sürekli benimseme için hazırlarsınız.
Kapsama yardımcı olmak ve dağıtımınızın pilot aşamasını tanımlamak için aşağıdaki keşif sorularını inceleyerek başlayın.

## Keşif soruları
Bu soruları, projenizin ayrıntılarını incelemek, olası risklere açığa çıkarmak ve eyleme dönüştürülebilir görevleri tanımlamak için proje ekibinizle tartışın.

-   Teknik uygulamanın yanı sıra, bu pilot aşaması boyunca başka neleri test ediyorsunuz?

-   Başarıl bir pilot aşaması için hedefleriniz nelerdir?

-   Başarı ölçümlerini nasıl hesaplayacaksınız?

-   Pilot zaman çizelgeniz ve başlıca kilometre taşlarınız nelerdir?

-   Pilot katılımcılarını nasıl hazırlayacak ve onlara nasıl destek sağlayacaksınız?

-   Pilot aşamasının başlangıcından tamamlanmasına kadar kullanıcı deneyimi nasıldır?

-   Kurumsal başlangıca hazır olduğunuzu nasıl anlayacaksınız?

## Odaklanılan alan hedefleri
Bu bölümü, sunumunuzun bu belirtilen aşaması için odak alanı etkinlikleri hakkında yönergeler almak amacıyla gözden geçirin.

### Planlama
Başarılı bir pilot aşamasında iyi planlama çok önemlidir. Buna başarı ölçütlerinizin ne olduğu ve bunları nasıl ölçeceğiniz de dahildir. Pilot aşamasını her yönden yönetmek için doğru ekibe sahip olmak da önemlidir. Bu ekibi sürecin başında planlayarak, kaynakların ayrıldığından ve hedeflerin doğru çizgide olduğundan emin olun. İşte, pilot aşaması için hazırlayabileceğiniz bazı belge önerileri.

-   Pilot Planı; yaklaşım, hedefler ve ölçümlerle birlikte

-   Dağıtıma Hazırlık Raporu

### Yardım masası
Öngörülü yardım içeren bir destek planı, kullanıcının güvenini ciddi düzeyde geliştirebilir. Bunun sonucunda mutlu kullanıcılar ve daha fazla benimsenme oranı elde edersiniz. Yardım masası, [!INCLUDE[wit_nextref](../includes/wit_nextref_md.md)] uygulamasından kaynaklanacak değişikliklerin ve ortaya çıkabilecek potansiyel sorunların farkında olmalıdır. Bu şekilde, tek tek sorunlar için hızlı çözümler bulunabilir. Bir tasarım yaklaşımı kullanıcılarda sorunlara neden olursa, yardım masası tasarım ekibine geri raporlama da yapabilir.

### Farkındalık
Pilot kullanıcıları projede kimlerin olduğunu, ne zaman, ne yapıldığını ve bunların nedenini bilmelidir. Kullanıcıların soracağı bir numaralı soru "Pilot aşaması beni nasıl etkiler" olacaktır. Kendinizi kullanıcıların yerine koyun ve baştan sona kullanıcı deneyiminin nasıl önemli olacağını anlayın. Kullanıcıların kendi sorumluluklarını ve pilot aşaması boyunca nasıl destek alacaklarını anlamalarına yardımcı olmak için farkındalık etkinliklerini kullanın.

### Eğitim
Pilot kullanıcılarına üst düzey bir eğitim sağlamak, geniş kapsamlı başlatma için iyi düşünülmüş bir eğitim planı şekillendirmeye yardımcı olacaktır. Pilot aşaması boyunca test planları kullanın ve çeşitli eğitim seçenekleri sunun. Kullanıcıların geniş kapsamlı başlatmaya hazır olduğundan emin olmak için, kullanıcılarınızın nelere yanıt verdiğini ve içerikte nasıl değişiklikler yapılması gerektiğini öğrenin.

### İşlemler
Pilot aşamasında işlemler çoğunlukla göz ardı edilir. Pilot aşaması, yöneticilerin yordamlarını ayarlamaları için ilk fırsattır. Bu ayarlamalar şunları içerir: uyarıları ayarlama, işlem yordamlarını doğrulama, kullanıcıları ve cihazları izleyerek günlük yönetim görevlerini doğrulama ve yardım masası yükseltme yordamlarını doğrulama.

## Başlangıç denetim listesi
**Pilot** aşamasına başlamanız için adımlar listesi aşağıda verilmiştir.

-   Sözlü ifade edilen hedefleri ve başarı ölçümlerini net bir şekilde belgeleme ve proje ekibi içinde iletme.

-   Temel teknik konulara, değişiklik yönetimine, kullanıcı deneyimine ve operasyonel odak alanlarına odaklanmak için, eşgüdümlü iş akışlarından oluşturulmuş bir dağıtım planlama ekibi oluşturun.

-   Zaman çizelgelerini, sorumlulukları ve pilot hedeflerini kişilere iletin; hazırlık raporunu tanıtın.

-   Düzenli proje toplantıları yapın ve idari bir durum raporu aracılığıyla proje durumunu iletin.

-   Pilot aşamasına katılacak kullanıcıları belirleyin.

-   Pilot aşamanızı etkileyebilecek herhangi bir değerlendirmeyi/riski/hafifletmeyi belirleyin.

-   Pilot aşaması için, yoğun bakım dönemi de içinde olmak üzere destek sürecini tanımlayın.

-   Destek temsilcileri ve pilot kullanıcılarla birlikte pilot eğitim planını tanımlayın; eğitimi yürütün.

-   Pilot farkındalık ve iletişim planını tanımlayın.

-   Kullanıcı belgelerini geliştirin ve dağıtın.

-   Geri bildirim anketlerini özelleştirin ve iletişim planına dahil edin.

-   Bir pilot başlangıç etkinliği ve başka farkındalık etkinlikleri düzenleyin.

## Sık karşılaşılan zorluklar
**Pilot** aşamasında karşılaşabileceğiniz bazı zorluklar aşağıda verilmiştir.

-   **Zorluk:** Pilot aşaması, aslında bütün olarak kuruluşu temsil etmeyen BT kullanıcıları ve genel işletme kullanıcılarıyla yürütülüyor. Gerçek doğrulama, gerçek süreçler ve kaynaklar ortaya konamaz.

    **Hafifletme:** Geniş kapsamlı dağıtımda neler bekleyebileceğinizi anlamak için, şirket genelinde farklı gruplar içinde yer alan, farklı teknik bilgi düzeylerine sahip, çeşitli roller üstlenen katılımcıları dahil edin.

-   **Zorluk:** Pilot aşaması için başarı ölçütleri net bir şekilde oluşturulmadı ve geniş kapsamlı başlangıca geçiş kararını dayandıracak bir temel yok.

    **Hafifletme:** Dağıtımın sonraki aşamasına geçerken olgulara dayalı net bir karar alabilmek için, kuruluşunuza özel nitel ve nicel başarı ölçütleri tanımlayın.

### Sonraki adımlar
[Kurumsal dağıtım](enterprise-rollout.md)



<!--HONumber=Jun16_HO4-->


