---
title: "Kurumsal dağıtım | Microsoft Intune"
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: d82d0ae4820d2e2141848235b8741abccaec3bc6
ms.openlocfilehash: 588d37ac5524c80da9082ee5b1af0e897e925ef9


---

# Kurumsal dağıtım
Kurumsal dağıtım aşaması boyunca, geniş dağıtım stratejinizi planlayacak ve yürüteceksiniz. Buna iletişim, eğitim ve destek etkinlikleri de dahildir.

### Bu neden önemli?
Pilot aşamanızı değerlendirdikten ve geniş dağıtıma hazır olduğunuzu saptadıktan sonra, geniş kullanıcı tabanınızı etkinleştirmek için en iyi yaklaşımı düşünmelisiniz. İster haftalık belirli sayıda kullanıcıya göre ister konuma veya iş yüküne göre ayarlansın, kesinlikle aşamalı bir yaklaşım önerilir. Bu yaklaşım ilerleme durumunu izlemenize, sorunlar çıkarsa dağıtım zamanlamanızda ayarlamalar yapmanıza olanak tanır ve kullanıcılarınıza olumlu bir ilk deneyim sunmanıza yardımcı olur.
Kapsama yardımcı olmak ve dağıtım projenizi tanımlamak için aşağıdaki keşif sorularını inceleyerek başlayın.

## Keşif soruları
Bu soruları, projenizin ayrıntılarını incelemek, olası risklere açığa çıkarmak ve eyleme dönüştürülebilir görevleri tanımlamak için proje ekibinizle tartışın.

-   Kullanıcılarınıza nasıl dağıtım yapacaksınız? Örneğin, cihaz platformuna, bölgeye, iş yüküne veya bölüme göre aşamalı bir yaklaşım mı benimseyeceksiniz?

-   Kuruluşunuzda kapsamlı iletişim nasıl ele alınıyor?

-   İletişim kanallarınızın başarısını nasıl izleyecek ve raporlayacaksınız?

-   Kuruluşta kullanıcılara dağıtımı destekleme açısından kim öne çıkacak?

-   Hangi grupların *hedeflenmiş* mesajlaşmaya ihtiyacı olabilir ve onlarla iletişim kurma planınız nedir?

-   Normalde kullanıcılarınızı nasıl eğitiyorsunuz? Hangi eğitim yaklaşımlarını kullanacaksınız?

-   Destek kuruluşunun yükünü azaltmak için kullanıcılar sorularına yanıt almak için nereye başvuracaklarını biliyorlar mı?

## Odaklanılan alan hedefleri
Dağıtımınızın bu aşamasında odaklanılan alan etkinliklerinde size yol göstermesi için bu bölümü gözden geçirin.

### Planlama
Etkili bir dağıtım planlamasında en önemli nokta esnekliktir. Nasıl dağıtım yapacağınıza karar verin. Eğitim ve iletişim için hedeflenen grupları tanımlayın. Her bölümün kullanıcı girişini desteklemeye hazır olduğundan emin olmak için proje ekibinizin tamamını listeleyin.
İlerleme durumunuzu izleyin, kullanıcıların kabulü ve geri bildirimi temelinde planınızda ayarlamalar yapın.

Kullanıcılara yaklaşan değişiklikleri ve onların yapması istenen işlemleri haber vermek için bir iletişim planı geliştirin. Bu iletişim planını yöneticiler, yardım masası personeli ve şirketin iletişim uzmanları birlikte geliştirmelidir.

### Yardım masası
Yardım masası, yeni kullanıcıların sorularını yöneltecekleri yerdir. Destek ekibinizin iyi hazırlanmasını, yeni ilke ve uygulamalar gibi değişiklikler hakkındaki bilgilere ve yeni kullanıcılara yönelik sorun giderme ipuçlarına sahip olmasını sağlayın.

### Farkındalık
Kullanıcılarınızı bilgilendirin, katılımlarını sağlayın ve onlara esin kaynağı olun. Uzun vadede bu yararınıza olur; olumlu kullanıcı deneyimi, daha az yardım masası vakası, yaygın benimseme ve artan kullanım olarak karşılığını alırsınız. Farkındalık kampanyanızda birden çok kanaldan yararlanın; çeşitli ortamlar kullanarak aynı şeyi söylediğinizde daha güçlü bir yanıt elde edersiniz.

### Eğitim
Kullanıcıya güven aşılamak, uzun süreli kullanım ve benimsemeyi desteklemede kilit bir bileşendir. Kullanıcı eğitimi, eğitmen gözetimindeki oturumlardan kendi kendine çalışma kaynaklarına kadar çeşitli biçimlerde yapılabilir. Kullanıcı öğrenim malzemelerini geliştirirken pilot aşamasının katılımcılarından alınan geri bildirimleri bir araya getirin. Kullanıcı eğitimi kullanıcının gelişim süresini kısaltır ve yardım masanıza yapılan aramaları en aza indirir. Kullanıcıların şu anki davranışlarıyla gerekli yeni davranışı eşleştirmelerine yardımcı olmak, eğitim programınızın önemli bir bölümünü oluşturur. Eğitimi, dağıtımını yaptığınız iş yüklerine uyacak şekilde özelleştirdiğinizden emin olun.

### İşlemler
Kurumsal Dağıtım aşamanız boyunca nelerin iyi gittiği ve hangi alanların geliştirilmesi gerektiği de içinde olmak üzere, çıkardığınız önemli dersleri belgelediğinizden emin olun. Başarılı uzun vadeli işlemleri planlarken bu verilerden yararlanın.

## Başlangıç denetim listesi
Burada, **Kurumsal dağıtım** aşamasına başlama adımlarının listesi verilmiştir.

-   Geniş dağıtım için en iyi aşamalı yaklaşımı oluşturun ve buna göre plan yapın.

-   Zaman çizelgesi, ölçüm ve hedef izleme, raporlama yaklaşımını oluşturun.

-   Hedeflenen iletişim ve eğitim gerektirebilecek grupları tanımlayın.

-   E-posta iletişimini özelleştirin, intranet sitesini güncelleştirin ve iletişim/kaynak güncelleştirme işlemlerinin sürekli sahibi olacak kişileri tanımlayın.

-   Kullanacağınız eğitim yöntemlerinin ana hatlarını belirleyin.

-   Kullanıcılar için bir Başlangıç denetim listesi ve kayıt kılavuzu oluşturun.
    Şu kullanım kılavuzlarını başlangıç noktası olarak kullanın:
    -  [Windows cihazınızı Intune'a kaydetme](/intune/enduser/enroll-your-device-in-intune-windows)
    -  [Android cihazınızı Intune’a kaydetme](/intune/enduser/enroll-your-device-in-intune-android)
    -  [iOS cihazınızı Intune'a kaydetme](/intune/enduser/enroll-your-device-in-intune-ios)
    -  [Mac OS X cihazınızı Intune’a kaydetme](/intune/enduser/enroll-your-device-in-intune-mac-os-x)

-   Gerektiğinde eğitim malzemelerini güncelleştirmek için bir süreç tanımlayın.

-   Geniş dağıtım planını uygulayın.

## Sık karşılaşılan zorluklar
**Kurumsal dağıtım** aşamasında karşılaşabileceğiniz bazı zorluklar aşağıda verilmiştir.

-   **Zorluk:** E-postalar gönderildi ancak benimsenme oranı sınırlı kaldı.

    **Hafifletme:** Kullanıcıların her gün yüzlerce, hatta belki de binlerce e-posta aldığını unutmayın. Mesajınızın duyulmasına yardımcı olmak için: (1) ilk iletiyi yönetim kadrosundan bir sponsorun göndermesini sağlayın, (2) e-postanızı kısa tutun ve değer teklifine odaklanın, (3) net bir eylem planınız olsun ve (4) birkaç farklı farkındalık oluşturma taktiği kullanın: örneğin, kafeteryaya kullanıcıların gelen kutularına bakmalarını sağlayacak posterler asın.

-   **Zorluk:** Kullanıcılar değişikliğe karşı direnç gösterir ve yeni teknolojiyi kullanmayı ertelerler.

    **Hafifletme:** Intune tarafından yönetilen cihazların kullanıcılarını teşvik etmek için pilot kullanıcılarınızın olumlu deneyimlerini kullanın.

-   **Zorluk:** Kullanıcılar, eğitim almaları gerektiğine göre çözümün kullanılmasının zor olduğunu düşünürler.

    **Hafifletme:** Herkesin öğrenme hızı farklıdır. Bazıları hiçbir yönergeye gerek kalmadan yeni teknolojiyi alırken, diğerlerine biraz yol göstermek veya cesaretlendirmek gerekebilir. Eğitim, kullanıcıların çözümden en iyi şekilde yararlanmalarına yönelik ipuçları sağlayabilir ve kullanıcıları bunaltmamak veya fazla ayrıntılı görünmesini önlemek için küçük paketlere bölünebilir ya da bölümlere göre ayrılabilir. Eğitimi değer katan bir şey olarak konumlandırın ve bölümlere ayrılmış küçük eğitim paketleri sağlayın. Kullanıcının öğrenmesini ve benimsemesini en üst düzeye çıkarmak için, planınızda çeşitli eğitim yöntemlerini bir araya getirin.

### Sonraki adımlar
[İşlemler ve bakım](operations-and-maintenance.md)



<!--HONumber=Jun16_HO4-->


