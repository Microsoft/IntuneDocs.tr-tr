---
# required metadata

title: Microsoft Intune Company Portal Application License Terms | Microsoft Intune
description:
keywords:
author: Staciebarker
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 94ae5ce0-55fd-494b-bc7d-5153f47711fb

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# MICROSOFT UYGULAMA LİSANS KOŞULLARI: MICROSOFT INTUNE ŞİRKET PORTALI

## MICROSOFT UYGULAMA LİSANS KOŞULLARI: MICROSOFT INTUNE ŞİRKET PORTALI
Bu lisans koşulları, Microsoft Corporation (veya yaşadığınız yere göre bir bağlı kuruluşu) ile sizin aranızda yapılan anlaşmayı oluşturur. Lütfen bunları okuyun. Bu koşullar, yukarıda adı geçen uygulama için geçerlidir. Bu koşullar, beraberlerinde başka koşullar bulunmadığı sürece, uygulamaya yönelik her türlü Microsoft;

-   güncelleştirmeleri,

-   ekleri,

-   İnternet tabanlı hizmetleri ve

-   destek hizmetleri

için de geçerlidir. Başka koşulların eşlik etmesi halinde ilgili koşullar geçerli olacaktır.

**UYGULAMAYI KULLANARAK BU KOŞULLARI KABUL ETMİŞ OLURSUNUZ. BU KOŞULLARI KABUL ETMİYORSANIZ, UYGULAMAYI KULLANMAYIN. **

**Bu lisans koşullarına uyduğunuz takdirde aşağıdaki kalıcı haklara sahip olursunuz.**

1.  **KURULUM VE KULLANIM HAKLARI.**

    a.  **Kurulum ve Kullanım.** Sahip olduğunuz veya kontrolünde bulunduğunuz bir Windows etkinleştirilmiş cihaza veya cihazlara bu uygulamanın istediğiniz kadar kopyasını yükleyebilir ve kullanabilirsiniz. Bu uygulamayı şirketinizin geçerli Microsoft Intune aboneliği ile veya Microsoft Intune fonksiyonlarını içeren bir çevrimiçi hizmet ile kullanabilirsiniz.

    b.  **Güncelleştirmeler.** Microsoft Intune güncelleştirmeleri veya yükseltmeleri, tam işlevsellik için gerekebilir. Bazı işlevler her ülkede mevcut olmayabilir.

    c.  **Dahil Olan Microsoft Programları.** Uygulama başka Microsoft programlarını içerir. Bu lisans koşulları o programları kullanımınız için de geçerlidir.

    d.  **Üçüncü Taraf Programları.** Uygulama, üçüncü kişiler tarafından değil, Microsoft tarafından bu anlaşma kapsamında size lisanslanmış üçüncü taraf programları içerebilir. Üçüncü taraf programları için bildirim, varsa, sadece bilgilendirilmeniz için dahil edilmiştir.

2.  **INTERNET ERİŞİMİ GEREKEBİLİR.** Veri hizmet planının ve uygulamanın kullanımı nedeniyle ağ operatörünüzle yaptığınız diğer anlaşmaların koşulları gereğince İnternet erişimiyle, veri transferiyle ve diğer hizmetlerle bağlantılı ödemelere maruz kalabilirsiniz. Tüm ağ operatörü ücretlerinden tek başınıza sorumlusunuz.

3.  **INTERNET TABANLI HİZMETLER.** Microsoft uygulama ile birlikte İnternet tabanlı hizmetler sunar. Microsoft bu hizmetleri istediği zaman değiştirebilir veya iptal edebilir.

    a.  Internet Tabanlı veya Kablosuz Hizmetler için Onay. Uygulama, İnternet tabanlı kablosuz hizmetlere bağlanabilir. Uygulamayı kullanmanız, İnternet tabanlı veya kablosuz hizmetler için (cihazınız, sisteminiz ve uygulama yazılımınız ve çevre birimleri hakkındaki teknik bilgileri içeren, ancak bunlarla sınırlı kalmayan) standart cihaz bilgilerinin iletilmesine verdiğiniz onay yerine geçer. Hizmetleri kullanımınızla bağlantılı olarak başka koşullar sağlanıyorsa, bu koşullar da geçerlidir.

        -   Veriler. Bazı çevrimiçi hizmetler, bunun gibi yerel yazılım yüklenmesini gerektirebilir veya bununla iyileşebilir. Bu yazılım bir cihazdan veya çevrimiçi bir hizmetten, sizin veya Yöneticinizin yönüne veri gönderebilir.

        -   Kullanım Verileri. Microsoft kullanım ve performans verilerini İnternet üzerinden otomatik olarak toplar. Bu veriler, Microsoft ürün ve hizmetlerini sağlamak ve geliştirmek ve sizin deneyiminizi iyileştirmek için kullanılır. Bu özelliği devre dışı bırakabilirsiniz.

    b.  İnternet Tabanlı Hizmetlerin Kötüye Kullanımı. Herhangi bir Internet tabanlı hizmeti, bu hizmete zarar verecek veya başkasının bu hizmeti veya kablosuz ağı kullanımına zarar verecek şekilde kullanamazsınız. Hizmeti, herhangi bir yolla bir hizmete, veriye, hesaba veya ağa yetkisiz erişim elde etmek için kullanamazsınız.

4.  **GERİ BİLDİRİM.** Uygulama hakkında Microsoft'a geri bildirimde bulunursanız, Microsoft'a, ücretsiz olarak, verdiğiniz geri bildirimi herhangi bir yolla ve herhangi bir amaçla kullanma, paylaşma ve ticari olarak kullanma hakkını tanımış olursunuz. Üçüncü taraflara, geri bildirimi içeren Microsoft yazılımı veya hizmetinin belirli parçalarıyla birlikte kullanmak veya bunlarla arabirim oluşturmak üzere ürünleri, teknolojileri ve hizmetleri için gereken her türlü patent hakkını da, ücretsiz olarak vermiş olursunuz. Geri bildiriminizi içine dahil ettiğimiz için Microsoft'un yazılımını veya belgelerini lisanslamasını gerektirecek şekilde bir lisansa tabi geri bildirim veremezsiniz. Bu haklar bu sözleşmenin bitiminden sonra da geçerlidir.

5.  **LİSANS KAPSAMI.** Uygulamanın satışı yapılmamakta, lisansı verilmektedir. Bu sözleşme yalnızca uygulamayı kullanımınızla ilgili bazı haklar vermektedir. Microsoft diğer hakların tümünü saklı tutar. Bu sınırlamalara rağmen ilgili yasalar ilave haklar sağlamıyorsa uygulamayı yalnızca bu sözleşmede açıkça izin verildiği şekilde kullanabilirsiniz. Bunu yaparken, uygulamada yalnızca size uygulamayı belirli şekillerde kullanma izni veren her türlü teknik sınırlamaya uymanız gerekir. Şunları yapamazsınız:

    -   Uygulamadaki teknik sınırlamalarını aşacak çözümler üretmek;

    -   Bu sınırlamaya rağmen ilgili yasa hükümlerince açıkça izin verilen durumlar dışında, uygulama üzerinde tersine mühendislik işlemi yapmak, yazılımı kaynak koda dönüştürmek ve derlemesini açmak,

    -   Uygulamanın bu sözleşmede belirtilenden veya ilgili yasaların bu sözleşmede öngörülenden fazla kopyaya emredici hükümle izin vermesi halinde yasalarla izin verilenden fazla kopyasını oluşturmak;

    -   Uygulamayı başkalarının kopyalaması için yayımlamak;

    -   Uygulamayı kiralamak, finansal kiralamayla satmak ya da ödünç vermek veya

    -   Uygulamayı veya bu anlaşmayı herhangi bir üçüncü tarafa devretmek.

6.  **İHRACAT SINIRLAMALARI.** Uygulama, ABD ihracat yasalarına ve düzenlemelerine tabidir. Uygulama konusunda geçerli olan tüm yurtiçi ve uluslararası ihracat yasalarına ve düzenlemelerine uygun şekilde davranmanız gerekir. Bu yasalar, ürünün gönderileceği yeri, son kullanıcılar ve son kullanıma ilişkin sınırlamaları içerir. Daha fazla bilgi için bkz. www.microsoft.com/exporting.

7.  **DESTEK HİZMETLERİ.** Bu uygulama “olduğu gibi” sağlandığından, uygulama için destek hizmeti veremeyebiliriz. Bu uygulamayla ilgili şirketinizin gizlilik ilkeleri hakkındaki sorular da dahil olmak üzere yazılımı kullanmanıza dair herhangi bir probleminiz ya da sorularınız olursa lütfen şirketinizin yöneticisi ile irtibata geçin. Uygulama mağazası, şebeke operatörünüz, cihaz üreticisi veya Microsoft ile irtibata geçmeyin.

8.  **MARKA BİLDİRİMLERİ.** Microsoft, Microsoft Intune ve Office 365, Amerika Birleşik Devletleri’nde ve/veya diğer ülkelerde Microsoft Corporation’ın kayıtlı ticari markalarıdır.

9. **ANLAŞMANIN TAMAMI.** Bu anlaşma ve kullandığınız eklerin, güncelleştirmelerin, İnternet tabanlı hizmetlerin ve destek hizmetlerinin koşulları, uygulama ve destek hizmetlerine yönelik anlaşmanın tamamını oluşturur.

10. **UYGULANACAK HUKUK.**

    a.  **Amerika Birleşik Devletleri.** Uygulamayı Amerika Birleşik Devletleri'nde aldıysanız, bu anlaşmanın yorumlanması ve ihlali iddiaları, milletlerarası bağlama kuralları hesaba katılmadan, Washington eyaleti kanunlarına tabi olacaktır. Tüketici koruma yasaları , haksız rekabet yasaları ve haksız fiil kapsamındakiler de dahil diğer tüm talepler bakımından yaşadığınız eyaletin kanunları geçerli olacaktır.

    b.  **Amerika Birleşik Devletleri dışında.** Bu uygulamayı başka bir ülkede satın aldıysanız, o ülkenin yasaları geçerli olacaktır.

11. **YASAL ETKİSİ.** Bu anlaşma belirli yasal hakları açıklamaktadır. Yaşadığınız ülkenin kanunlarına göre başka haklara sahip olabilirsiniz. Ayrıca, uygulamayı aldığınız tarafla ilgili başka haklara da sahip olabilirsiniz. Bu anlaşma, ülkenizin yasalarının izin vermediği durumlarda, ülkenizin yasaları uyarınca sahip olduğunuz hakları değiştirmez.

12. **GARANTİ REDDİ BEYANI. UYGULAMANIN LİSANSI “OLDUĞU GİBİ”, “TÜM HATALARIYLA” VE “MEVCUT HALİYLE” VERİLMEKTEDİR. YAZILIMIN KULLANIMINA İLİŞKİN RİSKLER TARAFINIZDAN ÜSTLENİLİR. MICROSOFT VE AĞLARI ARACILIĞIYLA UYGULAMANIN DAĞITILDIĞI KABLOSUZ HİZMET SAĞLAYICILAR VE İLGİLİ BAĞLI KURULUŞLARIMIZIN HER BİRİ VE TEDARİKÇİLER (“KAPSANAN TARAFLAR”), YAZILIM KAPSAMINDA VEYA UYGULAMAYLA İLİŞKİLİ OLARAK HİÇBİR AÇIK KEFALET, GARANTİ VEYA KOŞUL SUNMAMAKTADIR. UYGULAMANIN KALİTESİYLE VE PERFORMANSIYLA İLGİLİ TÜM RİSK TARAFINIZA AİTTİR. UYGULAMADA HATA OLUŞURSA, TÜM GEREKLİ SERVİS VEYA ONARIMIN TÜM MALİYETİNİ SİZ ÜSTLENİRSİNİZ. YEREL YASALARA GÖRE EK TÜKETİCİ HAKLARINA SAHİP OLABİLİRSİNİZ VE BU ANLAŞMA BUNLAR ÜZERİNDE ETKİLİ DEĞİLDİR. KAPSANAN TARAFLAR, BÖLGENİZDEKİ YASALAR ÇERÇEVESİNDE İZİN VERİLEN ÖLÇÜDE, SATILABİLİRLİK, BELİRLİ BİR AMACA UYGUNLUK VE İHLAL BULUNMAMASI İLE İLGİLİ ZIMNİ GARANTİLERİ KAPSAM DIŞINDA BIRAKIR.**

    **AVUSTRALYA İÇİN – AVUSTRALYA TÜKETİCİ YASASI KAPSAMINDA KANUNİ GARANTİLERİNİZ BULUNMAKTADIR VE BU KOŞULLARDAKİ HİÇ BİR ŞEY BU HAKLARI ETKİLEMEYİ AMAÇLAMAZ.**

13. **TELAFİLER VE ZARARLARIN SINIRLANDIRILMASI VE HARİÇ TUTULMASI. YASALARCA İZİN VERİLEN ÇERÇEVEDE, MICROSOFT’TAN YALNIZCA BİR ABD DOLARINA (1.00$) KADAR OLAN DOĞRUDAN ZARARLARI GERİ ALABİLİRSİNİZ. HERHANGİ BİR KAPSANAN TARAFTAN, NETİCEDE OLUŞAN, KAR KAYBI, ÖZEL, DOLAYLI VEYA ARIZİ ZARARLAR DAHİL, BAŞKA HİÇBİR ZARARIN KARŞILANMASINI TALEP ETMEYECEĞİNİZİ KABUL EDERSİNİZ.**

    Bu sınırlama aşağıdaki haller için geçerlidir:

    -   üçüncü tarafların İnternet sitelerindeki uygulama, hizmetler, (kod dahil) içerik veya üçüncü tarafların programları ile ilgili konular ve

    -   ilgili yasalar çerçevesinde izin verilen azami ölçüde sözleşmenin, garantinin, taahhüdün veya koşulun ihlalinden; tüketicinin korunmasından; düzenbazlıktan; haksız rekabetten; kusursuz sorumluluktan, ihmalden, yanlış beyandan, kusurdan, yasayı çiğnemekten veya diğer haksız fiillerden; kanun veya yasal düzenleme ihlalinden ya da haksız zenginleşmeden kaynaklanan iddialar.

    Bu sınırlama aşağıdaki durumlarda da geçerlidir:

    -  Uygulamanın onarılması, değiştirilmesi veya bedelinin iadesinin, herhangi bir kaybınızı tümüyle karşılamaması veya

    -  Kapsanan Taraflar, zararın oluşma olasılığını bilmektedir veya biliyor olması gerekmektedir.

    Yukarıdaki sınırlama veya hariç tutma, ülkeniz arızi, neticede oluşan veya diğer zararların sınırlanmasına veya hariç tutulmasına izin vermediği takdirde sizin için geçerli olmayabilir.

