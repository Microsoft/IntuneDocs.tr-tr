---
title: "Microsoft Intune’da hüküm ve koşulları ayarlama | Intune Azure önizlemesi | Microsoft Docs"
description: "Intune Azure önizlemesi: Intune Şirket Portalı’nda kullanıcıların göreceği hüküm ve koşulları ayarlayın. "
keywords: 
author: staciebarker
ms.author: stabar
manager: angrobe
ms.date: 11/30/2016
ms.topic: article
ms.prod: 
ms.service: microsoft-intune
ms.technology: 
ms.assetid: 4a3a11a8-9c0c-4334-8c6b-6fea4d0a2efb
ms.reviewer: dagerrit
ms.suite: ems
translationtype: Human Translation
ms.sourcegitcommit: 990062ecf03a117dad74eb71e3f40abb79f22be6
ms.openlocfilehash: 694e5ac5eff0e2d39d44d992fe9dcc2262c112ce

---

# <a name="set-terms-and-conditions"></a>Hüküm ve koşulları ayarlama 

[!INCLUDE[azure_preview](../includes/azure_preview.md)]

Kayıt, iş kaynaklarına erişim ve Şirket Portalı uygulamasını kullanmanın cihazları ve kullanıcıları nasıl etkileyeceğini açıklamak için kullanıcı gruplarına Intune hüküm ve koşullarını dağıtabilirsiniz. Kullanıcıların çalışmalarını kaydedip bunlara erişmek üzere Şirket Portalı’nı kullanabilmeleri için önce bu hüküm ve koşulları kabul etmeleri gerekir.

Farklı hüküm ve koşullar içeren birden çok ilke oluşturup dağıtabilirsiniz. Ayrıca, aynı şart ve koşulların farklı dillerdeki sürümlerini oluşturabilir ve bunları uygun gruplara dağıtabilirsiniz.

**Hüküm ve koşulları oluşturmak için**:

1. Azure Portal’da **Diğer Hizmetler**’i seçin, metin kutusuna **Intune** girin ve sonra **Diğer** > **Intune**’u seçin.

2. Intune dikey penceresinde **Cihazları kaydet**’i ve ardından **Hüküm ve Koşullar**’ı seçin.

3. **Oluştur**’u seçin.

4. **Hüküm ve Koşullar Oluştur** dikey penceresinde aşağıdaki bilgileri belirtin:

   - **Görünen ad**: Hükümler için kullanılacak ad. Kullanıcılar Şirket Portalı uygulamasında bu adı görür.

   - **Açıklama**: Azure Portal’da ilkeyi tanımlamanıza yardımcı olacak isteğe bağlı ayrıntılar.

5. Hükümler ve Koşullar dikey penceresini açmak için Kullanım koşullarını tanımla’nın yanındaki oku seçin ve ardından aşağıdaki bilgileri girin:

   - **Başlık**: Kullanıcıların Şirket Portalı’nda gördüğü başlık.

   - **Koşulların Özeti**: Kullanıcılar koşulları kabul ettiğinde bunun ne anlama geldiğini açıklayan metin.

   - **Hüküm ve Koşullar**: Kullanıcılara gösterilen ve kabul etmeleri veya reddetmeleri gereken “Hüküm ve koşulları kabul ediyorum” gibi bir yasal etiket.

6. **Tamam**’ı seçin.



<!--HONumber=Feb17_HO1-->


