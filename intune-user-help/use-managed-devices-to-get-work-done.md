---
title: İşleri halletmek için yönetilen cihazları kullanma | Microsoft Docs
description: Cihazınızı Intune yönetimine kaydetmenin ne anlama geldiğini anlayın.
keywords: ''
author: lenewsad
ms.author: lanewsad
manager: dougeby
ms.date: 12/06/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 523caa6b-d792-4bb6-bddb-24b2479932d8
searchScope:
- User help
ROBOTS: ''
ms.reviewer: robstack
ms.suite: ems
ms.custom: intune-enduser
ms.openlocfilehash: ecb0729a2c6911fa15dd99ad4abe990859c912ad
ms.sourcegitcommit: 7f46e9990797bdfa669ccba2077721f1bc70c07e
ms.translationtype: HT
ms.contentlocale: tr-TR
ms.lasthandoff: 04/04/2018
ms.locfileid: "30755241"
---
# <a name="use-managed-devices-to-get-work-done"></a>İşleri halletmek için yönetilen cihazları kullanma
Microsoft Intune, kuruluşların cihazları (akıllı telefonlar, tabletler ve bilgisayarlar gibi), uygulamaları ve e-posta gibi diğer şirket kaynaklarını yönetmesine olanak tanıyan bir yazılım parçasıdır. Bu yazılım, çalışanların hemen her yerden ve hemen her cihazdan çalışma bilgilerine erişmesini sağlarken, kurumsal bilgilerin güvenliğini korumaya da yardımcı olur.

Cihazlarınızı Intune ile yönetilmek üzere kaydettiğinizde, BT departmanınız bu iş veya okul kaynaklarını yönetebilir, cihazın güvenli kalmasını sağlayabilir ve siz çalışanlara işlerinizi halletmek için tercih ettiğiniz cihazı kullanma özgürlüğünü tanıyabilir. Bunu yapmanın birincil yolu, Şirket Portalı aracılığıyla cihazı yönetime kaydetmektir.

## <a name="what-information-can-my-company-see-when-i-enroll-my-device-in-intune"></a>Cihazımı Intune’a kaydettiğimde şirketim hangi bilgileri görebilir?
Şirketinizin destek birimi işle ilgili bilgileri görebilir, ancak kişisel bilgilerinizi göremez. Özellikle işte kullanmak için kişisel bir cihazı kaydettiğinizde bunu bilmeniz önemlidir. [Ne görüp ne göremedikleri bir sonraki kullanıcı yardımı makalesinde](what-info-can-your-company-see-when-you-enroll-your-device-in-intune.md) ayrıntılı olarak açıklanmıştır.

## <a name="how-do-i-get-the-company-portal"></a>Şirket Portalı’nı nasıl alabilirim?
Şirket Portalı’nı iki farklı yolla alabilirsiniz:

- Cihazınıza Şirket Portalı uygulamasını yükleyerek. Normalde Şirket Portalı uygulamasını cihazınızda uygulama mağazasına giderek alabilirsiniz ancak şirketinizin destek birimi de Şirket Portalı uygulamasını sizin için yükleyebilir.
- Şirketinizin destek biriminin ayarladığı [Şirket Portalı web sitesine](https://portal.manage.microsoft.com#HelpDeskDialog) giderek.

## <a name="whats-the-difference-between-the-app-and-the-website"></a>Uygulamayla web sitesi arasındaki fark nedir?
Şirket Portalı uygulamasıyla Şirket Portalı web sitesi arasında birkaç küçük fark vardır, ama aynı görevleri çoğunlukla her ikisinde de gerçekleştirebilirsiniz. Gerçekleştirebileceğiniz görevlerden bazıları:

- Cihazlarınızı yönetime kaydetme
- Cihazlarınızın durumuna bakma
- Kuruluşunuz için önerilen ve gerekli olan uygulamaları indirme
- Cihazınızı yeniden adlandırma
- Cihazınızın PIN'ini veya parolasını sıfırlama
- Yardım için BT bölümünüze başvurma

Şirket Portalı web sitesiyle yapabileceklerinizi cihazınızdaki Şirket Portalı uygulamasını kullanarak yapabileceklerinizle karşılaştırmak için aşağıdaki bağlantılardan birini seçin:

- [Android cihazınızı kullanma](using-your-android-device-with-intune.md)
- [iOS cihazınızı kullanma](using-your-ios-device-with-intune.md)
- [macOS cihazınızı kullanma](using-your-macos-device-with-intune.md)
- [Windows cihazınızı kullanma](using-your-windows-device-with-intune.md)
- [Şirket portalı web sitesini kullanma](using-the-intune-company-portal-website.md)

## <a name="what-happens-when-you-add-a-computer-or-device-to-the-company-portal"></a>Şirket Portalı’na bir bilgisayar veya cihaz eklediğinizde ne olur?
Şirket Portalı’na bir bilgisayar veya cihaz eklediğinizde bazı yazılımlar yüklenebilir ya da bir uygulama indirilebilir (cihaza bağlı olarak). Aynı zamanda, cihazınızdaki şirket bilgilerinin korunmasına yardımcı olmak için şirketinizin destek birimine cihazınızı yönetme izni vermiş olursunuz.

Şirketinizin destek biriminin cihazınızda neleri görüp göremeyeceğini öğrenmek için, kullanmakta olduğunuz cihaz türüyle eşleşen bağlantıyı kullanın:

- [Android için Şirket Portalı uygulamasını yükleme](what-happens-if-you-install-the-company-portal-app-and-enroll-your-device-in-intune-android.md)
- [iOS için Şirket Portalı uygulamasını yükleme](what-happens-if-you-install-the-company-portal-app-and-enroll-your-device-in-intune-ios.md)
- [macOS için Şirket Portalı uygulamasını yükleme](what-happens-if-you-install-the-company-portal-app-and-enroll-your-device-in-intune-macos.md)
- [Windows için Şirket Portalı uygulamasını yükleme](what-happens-if-you-install-the-company-portal-app-and-enroll-your-device-in-intune-windows10.md)

## <a name="what-kind-of-computers-or-devices-can-you-add-to-the-company-portal"></a>Şirket Portalı’na ne tür bilgisayarları veya cihazları ekleyebilirsiniz?
-   iOS kullanan Apple cihazları (iPhone ve iPad gibi) ve macOS (MacBook ve iMac gibi)
-   Android cihazlar
-   Windows cihazları
    -   Windows 10 Mobile
    -   Windows 10 Masaüstü
    -   Windows Phone 8.1
    -   Windows 8.1

## <a name="can-you-remove-a-computer-or-device-from-the-company-portal"></a>Bir bilgisayarı veya cihazı Şirket Portalı’ndan kaldırabilir misiniz?
Bir bilgisayarı veya cihazı Şirket Portalı’ndan kaldırabilir ya da sıfırlayabilirsiniz. **Kaldırma** ile **sıfırlama** işlemi birbirinden farklıdır.

Bir bilgisayarı veya cihazı Şirket Portalı’ndan *kaldırdığınızda*, cihazınızın Intune kaydını kaldırmış olursunuz. Kaydını kaldırdıktan sonra, Şirket Portalı’na artık bu cihazdan erişemezsiniz ve bazı şirket verileri cihazınızdan kaldırılabilir. Cihazınızı Şirket Portalı’ndan nasıl kaldıracağınızı görmek için, aşağıdaki bağlantılardan birini seçin:

- [Android cihazınızın kaydını kaldırma](unenroll-your-device-from-intune-android.md)
- [iOS cihazınızın kaydını kaldırma](unenroll-your-device-from-intune-ios.md)
- [macOS cihazınızın kaydını kaldırma](unenroll-your-device-from-intune-macos.md)
- [Windows cihazınızın kaydını kaldırma](unenroll-your-device-from-intune-windows.md)

Bilgisayarı veya cihazı *sıfırladığınızda* Şirket Portalı bilgisayarınızı veya cihazınızı üreticinin varsayılan ayarlarına geri döndürmeye çalışır. Cihazınız sıfırlandığında, tüm şirket verileriyle kişisel veriler cihazdan kaldırılır! Cihazınızı kaybettiyseniz, cihazı Şirket Portalı web sitesinden uzaktan da sıfırlayabilirsiniz.

Cihazınızı nasıl sıfırlayacağınızı buradan öğrenebilirsiniz:

- [Şirket Portalı web sitesinden cihazınızı sıfırlama (silme)](reset-erase-your-device-cpwebsite.md)

## <a name="what-if-i-cant-see-my-device-in-the-company-portal"></a>Cihazımı Şirket Portalında göremiyorsam ne yapmam gerekir?
Bir cihazı görebilmeniz için önce Şirket Portalı’na eklenmesi gerekir. Yöneticinizin önerdiği Şirket Portalı’na gidin ve cihazınıza yönelik adımları izleyin. Ayrıca, sahibi ve yönetimi şirketinize ait olan cihazları görmezsiniz.

## <a name="where-else-can-i-go-for-help"></a>Yardım için başka nereye başvurabilirim?
Microsoft, öncelikle sorunu yardım almadan düzeltmeyi denemenizi önerir. Intune’un desteklediği her platformda karşınıza çıkabilecek sorunları çözmek için deneyebileceğiniz yolların bir listesini sunuyoruz.

- [Android cihazınızdaki yaygın sorunları çözme](troubleshoot-your-device-android.md)
- [iOS cihazınızdaki yaygın sorunları çözme](troubleshoot-your-device-ios.md)
- [macOS cihazınızdaki yaygın sorunları çözme](troubleshoot-your-device-macos.md)
- [Windows cihazınızdaki yaygın sorunları çözme](troubleshoot-your-device-windows.md)

Yardım istemek için aşağıya bir yorum girebilirsiniz, ancak her kuruluşun gereksinimleri farklı olduğundan sorularınızı yanıtlamak her zaman mümkün olmayabilir. Yardım için şirketinizin destek birimine başvurursanız, en hızlı ve ilgili yanıta ulaşmanız kolaylaşacaktır. İletişim bilgilerine [Şirket Portalı web sitesinden](https://portal.manage.microsoft.com#HelpDeskDialog) ulaşabilirsiniz.
